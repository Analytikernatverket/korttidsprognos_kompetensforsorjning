# Kortsiktig regional utbildnings- och arbetsmarknads prognos.
Kortsiktsprognosen är Region Skånes prognos över utvecklingen av arbetsmarknaden för ett antal utbildningar de kommande fem åren i Skånes fyra delregioner. Modellen är en trendframskrivning av tidigare trender och är ett underlag till Region Skånes bedömning av länets kompetensbehov på kort sikt. 

Prognosen är en framskrivning av aktuella trender i länet. Modellen tar varken hänsyn till konjunkturens utveckling eller eventuella strukturkriser. Det betyder att modellen inte tar hänsyn till om konjunkturen vänder under prognosperioden. För att minska konjunkturens påverkan på prognosen beräknas trenden på ett antal år före prognosperioden. På så sätt förväntas hög- och lågkonjunktur ta ut varandra. 

Prognosresultatet ska ses som ett diskussionsunderlag och inte som ett facit på den framtida utvecklingen av den skånska arbetsmarknaden. Prognosen ska användas som underlag till kvalitativa bedömningar och tillsammans ger dessa en helhetsprognos
